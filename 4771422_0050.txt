32

gessisse confiderent. Nam ut utar exemplo, quum Atticae
prisci incolae qui agro colendo victum quaerebant, ut *lonis-
bus, nautis clarissimis, sedes concederent, cogerentur, eius
rei memoria ita servata est, ut Minerva cum Neptuno> de ,
principatu concertasse atque illa oleastrum hic equum creasse
traderetur. Helenam qnoque atque Dioscuros qui pristinis
Laconicae incolis⁴ dii erant lunae atque siderum, quum popu-
lorum migrationibus civitates everterentur atque novae con—
derentur, heroes factos esse consentaneum est. Atque ean-
dem sortem Herculem tulisse, eius rei vestigia in eo depre-
hendi puto, quod ab eo Plutonem, Junonem telis petitos esse
Homerus l. c.‚ Solem Panyasis narrat. Eodem pertinere existimo
bella, quae Herculem in Graecia gessisse Homerus narrat. >

Maioris momenti miram inter Herculis et Apollinis, ut
a poetis describuntur, imagines similitudinem esse puto. Nam
ut Hercules, ita Apollo, quem lucis deum fuisse manifestum
est, sagittandi arte excellits Saepe etiam solis sagittae sive
βέλη ab Homero memorantur, qua re opinio, Herculem non
minus Apolline solis deum fuisse mire iuvatur. Ut Hercules
hydram Lernaeam, ita Apollo Pythonem serpentem sagittis
percussisse memoratur, qua serpentis interfectione ut fluctus
sole, tenebras luce victas significari statuam, non solum Creu-
zeri plurimorumque mythologorum anctoritate, verum etiam
considerata ea ratione qua populorum rudis aetas res physi-
cas sermoni mandare solita sit, permoveor. Iam quum fabula
Chrysaoris atque Geryonis tractata in Chrysaoris nomine so-
lis respectum latere arbitrati simus, mire nos iuvari existimo
eo quod ipse Apollo ab Homero χρυσάωρ dictus est. 11. V,
509. Neque solum arcus et sagittae, interfectique serpentes
congruunt, verum etiam quod uterque servi condicionem eam-
que per idem spatium tulit. Narrat enim Apollodorus 111.
10, 4 Apollinem quo Cyclopum necem sagittis percussorum
lueret, Admeti, Thessaliae regis, servum factum esse atque

