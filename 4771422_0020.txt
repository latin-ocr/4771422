2

verit necne. Ut omittam Demodocum et Cinaetbonem Lacones

aliosque qui Herculem carminibus celebrasse feruntur, quum ’
non appareat utrum de Geryonis armentis et Hesperidum
malis scripserint necne, heroici carminis auctor insignis est
PisanderCamiraeus, quem quidem poetam Herculis res ce-
lebrantem laudat Quintilianus inst. or. X, 1, 56. Teste Athe-
naeo poculum quo Hercules Oceanum transvectus esset, Solis
poculum fuisse idque ab Oceano Herculem accepisse in' altero
carminis libro narraverat. Athen. XI, 469. Herculis etiam cum
Antaeo certamen singulare Pisandrum narrasse consentaneum
est, quum afferatur Antaei filiam a Pisandro nominatam esse
Alceidam, ab aliis Baream. Schol. Pind. Pyth. IX, 185. Ex
lyricis poetis quum Archilochus, Tyrtaeus, Alcaeus,- Simonides
Cens in carminibus· suis res ab Hercule gestas mire ornasse⁴
tradantur, num in Geryonem et Hesperides expeditiones ce-
lebraverint, e fragmentis perspici non potest. Stesichorus
vero Himeraeus carmen condidit, quo heroici carminis res
numero lyrico complexus Herculis in Geryonem profectionem
copiosissime celebravi-t. Strabo III. p. 221. Quo ex carmine,
cui nomen erat Geryonidi, haec afferuntur: Solem Stesichorus
poculo per Oceanum navigare tradidit eoque ipso Herculem,
quum ad Geryonis boves contenderet, traiecisse. Athen. XI,
781. Accedit fragmentum ipsius poetae verbis ab Athenaeo
XI, 469 traditum, cuius haec fere sunt verba: Sol (postquam
Hercules poculum reddidit) in hoc poculum aureum descendit,
ut per Oceanum ad sacrae et obscurae Noctis profundas sedes,
ad matrem, coniugem liberosque rediret; Iovis autem filins
nemus lauris opacum pedibus petivit. Apud. Schol. ad Hes.
Theog. 287. reperitur, Stesichorum Geryoni sex manus sex-
que pedes, praeterea pennas tribuisse. Atque Strabo affert
111, 321. Stesichorum Geryonis armenta nata dixisse ad Tar*
tessi fluminis immensos fontes ᾰργυρορίζους, in faucibus
saxosis prope eos locos, qui siut adversi inclytae Eurythiae.

