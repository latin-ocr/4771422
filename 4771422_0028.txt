H.

Quas Apollodorus de Geryone et Hesperidum malis tradidit
fabulas qui attentius perlegerit, fateatur necesse est, res. va-
rias et haud raro inter se contendentes ita mixtas et quasi
conglutinatas esse ut difficile esse videatur eas in certa genera
diducere. Attamen re diligentius tractata quatuor mihi vi-
dentur esse genera statuenda, quibus singula, quae inter se
similia esse videntur, subiungantur: genuinam quandam et
adultam cum ipsa Graecorum natione fabulam, commentitia
illa, quae ornandi et augendi caussa poetae attulere, res foris
allatas et propter similitudinem cum genuina fabula coniunc-
taS, ea denique quae ab historiae scriptoribus, rationibus aut
geographicis aut etymologicis adductis, inserta, sensim in unum
quasi corpus coaluerunt. Non me fugit magnam de his re-
bus inter viros doctos esse dissensionem, quum aut genuina
statuant multa quae alii ab exteris nationibus petita esse conÎ‡
tendant, aut omnino fabulae originem vere Graecam esse ne-
gent. Quae quidem quo difficiliora diiudicatu sunt, eo ma-
gis virorum doctorum studia in se traxerunt. Nemo enim
negabit omnem de fabulae significatione opinionem eo fulciri,
quo quisque modo eam natam esse statuat. Quare quae mihi
probata sunt quo facilius explicentur, optimum esse ratus sum
a primis fabulae quasi vestigiis incipientem singula persequi
et inter se comparare.

