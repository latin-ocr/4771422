HI.

Professus in huius libelli praefatione, quae *de explicandis
Herculis fabulis cognoverim, hoc tertio capite me expositu-
rum, vereor ne quis omnia nova atque a me ipso inventa
exspectet. Nam quum de iis tot viri tanto ingenio tantaque
in rebus investigandis industria praediti scripserint, ut vix
ulla res fugisse eos videatur, quumque sit in iis tanta
de summis rebus dissensio, ut plane nonnunquam diversas
adiubeant rationes, non minima laus est ex tanta rerum at-
que opinionum silva optima elegisse et in unam quandam
aequabilem rationem coniunxisse. Quam quidem laudm ut
meritus sim, gravissimis de caussis admodum vereor. Quo-
rum tamen sententias atque opiniones si paullo attentius mn-
tulerimus atque perpenderimus, illud- quidem primo obtutu
apparet, plurimos fabularum interpretes quum interpretandi
unam alteramve rationem praeferendam reliquis, esse putarent,
in ea anxie haesisse suaque natura diversa ei accommodasse. Quo
vitio cumulati sunt omnes fere philosophiae et historiae scri-
ptores antiqui. Nam aut ex fabulis, ut ita dicam, ineptas historias
fecerunt, aut rationem physicam maxime probabilem esse
duxerunt ιιι Anaxagoras et Neoplatonici qui dicuntur philo-
sophi, aut etymologiam adhibendam esse duxerunt ut Stoici.
Itaque Herodorus de Prometheo, quem ab Hercule ad He-
sperides profecto liberatum esse legimus apud Apollodorum

