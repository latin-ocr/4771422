PRAEFATIO. â€™

Quum de Hercule Graecorum poetae et historiae
auctores tot tamque varias fabulas tradiderint, ut si
quis omnes complecti et exponere vellet, Herculeum
quasi laborem susciperet, satis grave onus mihi vi-
deor subiisse, ut ceteris de Hercule fabulis omissis
abactos Geryonis boves et mala Hesperidum ablata
exponerem et, quantum in me est, interpretarer. At
si quis, cur eos potissimum Herculis labores expli-
candos elegerim, ex me quaerat, in iis omnem fere pro-
priam numinis Herculis vim indolemque inesse ratus
sum, quibus recte explanatis multas rationes Herculis
et physicas et historicas et ethicas patere puto, Non
me fugit, multos ,viros doctos in eo laborasse ut pro-
priam Herculis numinis vim sensumque fabula re-
conditum interpretarentur. Quorum quidem sententiae
ita variae sunt ac saepe ita inter se pugnant, ut per-
difficile sit certam ex iis fabularum enucleandarum
rationem percipere. Nam ut eorum, qui de Hercule
scripserunt, aetates se exceperunt, ita sui quisque tem-
poris opiniones aut secutus est aut novas proposuit
aut sua cum iis quae priores excogitaverant coniunxit.
Itaque operae pretium me facturum esse spero, si
quaecumque de hac re in utramque partem disputata

