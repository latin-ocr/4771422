20

summo honore habitos, homines fuisse vel rerum naturalium
scientia vel corporis vi vel copiis atque opibus insignes effi-
cere voluit. Qui liber quanta fuerit apud aequales et po-
steros auctoritate eo cognoscitur, quod vel ab Ennio Latinis
litteris mandatus est. Quin etiam usque ad nostrum fere
aevum viri et ingenio et in rebus tractandis diligentia vno-
biles Euhemeri placita secuti sunt.

Non defuere tamen qui deorum heroumque origines alia
adhibita ratione indagarent. Philosophi ii, qui dicuntur Neo-
platonici, in explicandis fabulis physica potissimum ratione usi
esse videntur. Quorum e numero Porphyrius Herculem solem
esse atque duodecim eius labores solis per circulum zodiacum
iter esse dixit. Euseb. praep. ev. 111, 11. Eandem de Her-
cule sententiam secutus est Macrobius, cuius haec fere sunt
verba: „Et re vera Herculem solem esse vel ex ipso nomine
claret. Heracies enim quid aliud est nisi Heras id est aeris
cleos id est gloria. Quae porro alia est aeris gloria nisi solis
inaminatio‚ cuius recessu profunditate spiritus occulitur tene-
brarum. Eodem fere loco: Quippe Hercules ea est solis po-
testas quae humano generi virtutem ad similitudinem praestat
deorum. Sat. Ι, 20.

Primus in exquirenda fabularum significatione novas quasi
vias aperuit Heynius. l. c. 158—157. Qui reiecta Euhemeri sen-
tentia fabulas esse sermonem quendam ratus est, quo homines,
quum cultioris humanitatis scientia atque eruditio nondum
vigeret, notiones sola mente capiendas expressissent. Itaque
Herculem in cosmogoniis ad roboris notionem significandam
inventum esse affirmat, Quae de Geryone et Hesperidibus
Apollodorus memoriae tradidit, ea non in Graecia inventa,
sed ab Hercule Aegyptio et Melkartho Tyrio petita fuisSe
putat. In utraque fabula non dubitat quin solis notio lateat.
Scilicet ab initio fuisse ait in Hesperidum hortis et malis
saureis ingenioum aliquem ludum et respectum occidentis

