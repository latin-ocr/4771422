4

grege aufugisset, et per fretum in Sipiliam traiecisset, re-
gionis incolas num quis illum vidisset, assidue rogitasse. Qui
quum linguam Graecam parum novissent, et iuvencum quem
a se quaeri sentirent, suo sermone vitulum appellassent, totam
illam regionem qnam iuvencus percucurrisset, ab Hercule Vi-
taliam appellatam esse. Dion. Hal. Ant. Rom. Ι, p. 28. Phe-
recydes Lerius‚ Herodoti fere aequalis, quum Atticas po-
tissimum fabulas scriberet, Herculis res copiose tractasse
videtur. Nobis servata haec sunt: Herculem arcum intensum
tamquam petere vellet in illum (Solem) direxisse, quo incepto
desistere a Sole iussum destitisse. Cuius obsequii gratia Solem
ei dedisse pateram auream, qua, postquam occidisset, cum
'equis noctu per Oceanum ad orientem versus veheretur. Her·
culem illa patera Erythiam contendisse. At quum in mari
agitaret, Oceanum, ut eius virtutem experiretur, in fluctibus
sese iactasse, sed Herculis directo in se arcu deterritum
ut tela omitteret, rogasse. Athen. XI, 470. Iam vero quae
de Hesperidum malis scripsit, ex iis haec fere nobis servata
sunt: Terram quum Iovi Iuno nuberet, in Oceano, (scil. in
insula Oceani) mala aurea ex sese edidisse, quae serpens
Typhone et Echidna procreatus centiceps et vocum ,varietate
insignis custodiret. Atque Nymphas Iovis et Themidis filias
in specu prope Eridanum habitantes Herculi quomodo rem
perficeret incerto consilium dedisse ut a Nereo disceret, ubi ·
illa mala aurea essent. Nereum vi comprehensum primum in
aquam atque ignem se convertisse, tum facie pristina recepta
locum indicasse. Schol. ad Apoll. IV, 1396. Quae sequuntur
apud Scholiastam‚ quamquam in rectam orationem conversa.
sunt, tamen nihilo minus Pherecydis esse Vogelio assentior,
quod cum reliquis fragmentis quae infra adferuntur, congru-
unt. Hercules ad aurea mala sic penetravit: Tartessum quum
venisset, in Libyam discessit, ubi Antaeum, Neptuni impium
filium, sustulit. Tum usque ad Nilum progressus Memphim

