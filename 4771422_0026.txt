8

tuni filius suo gregi aggregasset, Herculem ter cum eo luo-
tatum esse eumque interfecisse atque cum toto grege ad si-
num Ionium pervenisse. Ubi quum boves iniecto a Iunone
furore per Thraciae saltus dispersos magno opere coegisset,
ad Hellespontum venisse, Strymonisque fluvii ostium iniectis
magnis lapidibus implevisse. Deinde boves ad Eurystheum
egisse, a quo Iunoni immolati essent. Ne tum quidem labo·
rum finem invenisse. Nam ex laboribus per octo annos et
unum mensem confectis purgata Augiae stabula hydramque
interfectam rata habere Eurystheum noluisse. Quare man-
dasse ut aurea Hesperidum mala a Terra Iunoni data ab
Hyperboraeis‚ non, ut quidam referrent, e Libya apportaret.
Illa poma ab immortali centicipite serpente, Typhone et
Echidna nato, qui eo insignis fuisset, quod eodem temporis
momento varios sonos ederet, custodita fuisse. Praeterea He-
sperides ‚ Aeglam, Eurythiam‚ Hesperiam, Arethusam pomo-
rum custodes fuisse. Quae ut apportaret Herculem profec-
tum quum ad Echedorum amnem venisset, Cycnum filium
Martis singulari certamine victum interfecisse. Quo facto cum
Marte ipso ad certamen provocatum manus conseruisse. At
Iovem pugnam fulmine diremisse. Illyria peragrata postquam
ad Eridanum flumen pervenisset, a Nymphis edoctum, qui
mala asportandi rationem ostenderet, Nereum cepisse. Quod
quum assecutus esset Libyamque peragraret, cum Antaeo
Terrae filio luctatum esse eumque e terra elatum compressis
lumbis enecasse. Atque quum in Aegyptum profectus Busi-
rim regem ipsum diis mactare conatum interfecisset, Ther-
mydras in Rhodiorum fines venisse abactumque aratoris al-
terum bovem devorasse. Qua re* quum iratus arator eum ma-
ledictis persequeretur, factum esse ut Herculi immolantes
vociferentur. Postquam in Arabia Emathionem Tithoni filium
interfecisset, Libya peragrata in continentem vectum phiala,
in Caucaso Promethei aquilam sagittis transfixisse. Qno facto

