24

Heraclisco 80, et Apollonium Rhodium 1, 1318uperhibere.
Quare probabile ei esse videtur, duodecim laborum electum
et collationem non ante Alexandri aut Ptolemaeorum tempora
Graecis exstitisse. Tum factum esse ut Herculis cum Sole so-
cietas singulatim describeretur et secundum solis duodecim
annua et quotidiana certamina ex rerum ab Hercule gestarum
indigesta mole duodecim qui dicuntur ἆθλοι deligerentur. Alex·-
andrum enim et Ptolemaeos perpetuo in eo laborasse atque id
egisse ut cum nationibus a Macedonibus subactis Graeci in unum
quasi „populum coalescerent. Cui rei magnum adiumentum fore
si dii et heroes quam simillimi apparerent, non sine caussa eos
existimasse. Iam Pisandrum Panyasimque continuo in eo la-
borasse ut Soli deo Heracles magis magisque exaequaretur.
Itaque Herculem qui Chrysaoris filium Geryonem interfecerit,
Hesperidumque mala abduxerit aurea, Tyrium Melkarthum
esse. Erythiam esse Hispaniam, ubi quum optima metalla
tum opima armenta Phoenicibus eorumque coloniis nata sint,
Geryonis sex pedes sex manus pennasque haud dubie a Phoe-
nicibus confictas esse, qua confictione Graecos atque alios
populos, quominus frequentarent terram fertilissimam, bonis
abunde repletam, sed monstris horrendam, deterrerent. Vo-
gelius gravissimum Creuzeri atque Baurii argumentum, Her-
culis laborum cum zodiaco comparationem refutavit. Sed quum
Geryonem atque Hesperides Phoenicum confictiones esse con-
tenderet, nimis temere eas fabulas considerasse videtur.
Curtius (Griech. Gesch. pag. 50.) per Herculem signifi-
cari putat Phoenices nautas ac colonos, eumque per omnes
terras errantem Phoenicum mercatorum imaginem esse. Phia-
lam qua Erythiam traiecerit‚ imaginem esse navis Phoenicum
onerariae carinaeque aere munitae. Phoenices fuisse illum
Herculem, qui amnis cornu perniciosum fregisset, aggeres mu-
nivisset, vias aperuisset, monstra exstinxisset. - Sed veteres
illas de Phoenicum et Aegyptiorum in Graecia coloniis fabu-

