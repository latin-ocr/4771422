16

et Clymene, Atlantis et Promethei fratrem a Jove propter
nimiam ferociam fulmine perculsum et ad inferos missum esse
narrat. Theog. 510. Eundem Menoetium Apollodorus narrat
ab Hercule Cerberum ex inferis abducere conato luctando victum
maleque mulcatum esse. Quae sequuntur, Rhegii bovem fu·
gisse et in Siciliam transnatasse italiamque ab eo nominatam

esse ex Hellanico petita esse apparet. Quod etymologiae
studium multum valuisse diximus in fabulis natis auctisque,

admodum perspicuum est Rhegii nomine ab α’ποῤῥηγνύναι et
Italiae a vitalo Tyrrhenico iuvenci nomine ducto. Erycem
Elymorum regem Herculi bovem abstulisse apud priores fa·
bulae auctores non legitur. Videtur fabula eo nata esse quod

in Eryce monte antiquissima Phoenicum colonia erat, quaeque ·

de eorum Melkartho tradebantur, cum Herculis in Geryonem
itinere coniuncta sunt. Eandem ob caussam Hercules usque
ad Hellespontum et Strymonem profectus esse videbatur,
nempe ut, quae in illis locis res ab Hercule gestae credeban-
tur, fabulis de itinere ad Geryonem facto insererentur. Apollo-
dori de Hesperidibus narrationem sicum iis quae Pherecydes
de allatis pomis tradidit, conferimus, haud pauca inter se
pugnantia inveniuntur. Licet uterque Hesperidum poma in
Atlantis vicinitate fuisse memoret, Hesperides una cum dra-
cone pomorum custodes facit Apollodorus, contra Pherecydes
primum Atlantis filiabus, deinde vero, quum ab ipsis surri-
perentur, draconi ea commissa esse refert. Ne de itinere
quidem consentiunt. Quum Apollodorus Herculem tradat in
Macedoniam profectum cum Cycno et Marte pugnasse, deinde
per Illyriorum fines venisse ad flumen Eridanum etNymphas,
ab his ad Nereum, inde in Libyam pervenisse. et cum Antaeo
luctatum esse, Pherecydes eum statim Nymphas adiisse- at-
que prius ad Tartessum venisse quam in Libyam refert. De
rebus in Libya atque in Aegypto gestis consentiunt. Apollo-
dorus narrat, Herculem Asia peragrata Thermydras Rhodi

