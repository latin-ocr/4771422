las iam Muilerus refutaverat. Prellerus (Griech. Mythol. pag,
11 159, 202) Herculem et Jun conferens illam lunam muta-
bilem, hunc pugnantem solis heroa, quamquam Junoni aeris
numini perosi sint, tamen eius esse servos existimat idque
cerni in Herculis nomine. Geryonem, nomen a γηρὺειν du-
cens, putat esse ventorum ac tonitruum hiemalium numen
quumque ab Hercule vinci fingatur eo ostendi hiemis atque
aestatis vices. Eandem physicam rationem inesse putat in
Hesperidum malis ab Hercule abductis, licet fabulae iam ma-
ture additamenta Punica admixta sint.

Sed ut iam, quae ipse de fabularum significatione sensi,
proferam, tres Herculis cultus aetates statuendas esse existimo,
Pelasgum, deinde ab evanescente Pelasgorum nomine usque
ad primos colonos Graecorum eductos, denique usque ad labe-
factatam per philosophos et historiae auctores veterum tabu--
larum fidem, Quam rei* tractandae rationem mihi ostendi
existimo iis quae a poetis et historiae scriptoribus tradita esse
supra narravimus. Nam quae Hesiodus de Geryone atque
Hesperidibus memoriae tradidit, ita simplicia sunt atque na-
tiva ut a primis theogoniae atque fabularum originibus ducta
esse videantur. Forsitan quis dixerit, Hesiodum Graecas,
non Pelasgicos fabulas tradidisse. At quum teste Homero,
cuius Achilles, >heros vere Graecus, Jovem Pelasgicum ut sibi
opituletur, precibus urget Jl, π, 233, atque Thucydide, qui
Pelasgos gentem quandam universae Graecae nationis prae·
cipuam putasse videtur, 1, 3, 2, Pelasgi Graecorum consan-
guinei sint habendi et ut ita dicam maiores illas Hesiodi fabu—
las Pelasgicae originis esse putare mihi concedatur. Itaque
Herculem initio deum fuisse solis aut lucis Greuzerum et qui
eum secuti sunt, recte arbitratos esse existimo. Sed animum
inducere non possum, ut tantum apud Graecos valuisse Phoe-
nicum auctoritatem arbitrer, ut clarissimi herois cultum ab
illis mutuati sint. Herculem a Phoenicibus aut Aegyptiis in

